---
title: "I gemelli diversi della salute mentale"
author: "Federica Ragucci"
date: '2021-10-31'
description: introduzione
thumbnail: /italian/post/image-test_files/twins.jpg
---

<h3><center><em>Le branche della psicologia: le conosciamo davvero tutte?</center></em></h3>  

> Psychology is the study of the mind and behavior. The discipline embraces all aspects of the human experience — from the functions of the brain to the actions of nations, from child development to care for the aged. In every conceivable setting from scientific research centers to mental healthcare services, "the understanding of behavior" is the enterprise of <bold>psychologists</bold>.
— <cite>APA[^1]</cite>

La psicologia è una disciplina __scientifica__, essa si avvale del metodo scientifico per indagare i costrutti psicologici, ossia fenomeni non direttamente osservabili. Lo studio di un costrutto psicologico è reso possibile attraverso l'analisi del comportamento di _variabili_ che possono essere definite indipendenti o dipendenti a seconda che siano controllate o meno da chi le osserva.

Il termine "psicologia" racchiude al suo interno più discipline psicologiche, ossia __molteplici macro aree di indagine e/o intervento__ reciprocamente interconnesse, ciascuna delle quali richiede il possesso di conoscenze e competenze specifiche. Tra di esse figurano la _psicologia clinica, la neuropsicologia, la psicologia sociale, del lavoro e delle organizzazioni, la psicologia di comunità, la psicologia clinica dello sviluppo e dell'età evolutiva, etc._.
| ![brush_.jpg](/italian/post/image-test_files/brush_.jpg) | 
|:--:| 

<bold><h4>Psicologǝ, psicoterapeuta e psichiatra: quali diffferenze?</h4></bold>

Ancora oggi capita d'interrogarsi sulle differenze tra queste figure professionali, la cui formazione e ambiti di intervento possono essere oggetto di confusione. Proviamo allora a fare chiarezza!

* <strong>Psicologə Junior</strong> : ha conseguito la laurea triennale in scienze e tecniche psicologiche. Può iscriversi all'albo professionale di tipo **B** dopo aver sostenuto un Esame di Stato.
  - <em>cosa fa?</em>: le competenze si differenziano in funzione dell’indirizzo di abilitazione (es. lavoro e/o organizzazioni, comunità, etc.); può svolgere una serie di attività, alcune delle quali sotto la supervisione di una figura di uno psicologo, altre in autonomia, altre ancora affiancando e collaborando con equipe multidisciplinari [^2]

* <strong>Psicologə</strong> : laureatǝ in Psicologia (Laurea Triennale + Laurea Magistrale). Ha svolto un tirocinio post-lauream di 12 mesi e, al termine, ha sostenuto l'Esame di Stato per ottenere l'abilitazione all'esercizio della professione; può richiedere l'iscrizione all'albo di tipo **A**. A partire dal 2017 lə psicologə è a tutti gli effetti una **professione sanitaria** (Legge 3/2018, art.9). La sua condotta è regolamentato da un [Codice Deontologico](https://www.psy.it/codice-deontologico-degli-psicologi-italiani).
  - <em>cosa fa?</em>: anche in questo caso, come per lə psciologə junior, competenze e aree di intervento si differenziano sulla base della formazione specifica acquisita pre e post lauream (psicologia clinica, neuropsicologia, psicologia del lavoro, psicologia di comunità, etc.). Può svolgere interventi di supporto psicologico rivolti al singolo, al gruppo, ma anche alla comunità; il principale strumento diagnostico è il colloquio, che può accompagnarsi alla somministrazione di test psicometrici. Non essendo un medico **non** può somministrare farmaci e laddove non sia in possesso del titolo di psicologə-psicoterapeuta non può trattare i disturbi psicologici/psichiatrici [^3].

* <strong>Psicoterapeuta</strong> : professionista della salute in possesso di abilitazione all'esercizio della professione e successivo diploma di specializzazione quadriennale in psicoterapia riconosciuta dal MIUR. Il titolo di psicoterapeuta può essere acquisito sia da psicologə che da medicə.
  - <em>cosa fa?</em>: tratta i disturbi psicopatologici attraverso l'utilizzo di strumenti d'intervento non farmacologici appresi e utilizzati durante la Scuola di Specializzazione. E' opportuno evidenziare che tecniche e strumenti de* terapeuta variano in funzione del modello teorico di riferimento: troviamo scuole di specializzazione ad orientamento dinamico, cognitivo-comportamentale, costruttivista, integrato, e molti altri. Non è infrequente che un certo tipo di approccio possa essere più indicato per il trattamento di una certa classe di disturbi piuttosto che un'altra.
  
* <strong>Psichiatra</strong> : ha conseguito la laurea magistrale in Medicina e Chirurgia con successiva specializzazione quadriennale in Psichiatria. Può accedere alla Scuola di Specializzazione in Psicoterapia e conseguire il titolo di psichiatra e psicoterapeuta.

*N.B.* nel ramo medico, l'accesso al titolo di "psicoterapeuta" non è limitato alla sola psichiatria.


[^1]: American Psychological Association: https://www.apa.org/
[^2]: Per approfondimenti: https://www.opl.it/come-fare-per/Albo-B-attivita-professionali-consentite.php
[^3]: Per approfondimenti: https://www.ipsico.it/news/differenza-tra-psicologo-psichiatra-e-psicoterapeuta/