---
author: Hugo Authors
aliases:
- posts
date: "2021-11-30"
title: 🤝 Autismo e abilità sociali 
thumbnail: /italian/post/image-test_files/autism.png
---

<h4><strong>❔ Il contesto sociale come moderatore dell'incertezza</strong></h4>

Spesso accade che gli esseri umani sfruttino l’incertezza per orientarsi verso scelte che sulla carta sembrano promettenti, soprattutto in contesti volatili ed incerti[^1].
E’ interessante come la 𝒗𝒂𝒓𝒊𝒂𝒃𝒊𝒍𝒆 𝒔𝒐𝒄𝒊𝒂𝒍𝒆 sia in grado di modulare le nostre scelte in situazioni d’incertezza, con dei risvolti anche in termini di pattern di 𝒂𝒕𝒕𝒊𝒗𝒂𝒛𝒊𝒐𝒏𝒆 𝒏𝒆𝒖𝒓𝒂𝒍𝒆[^2].

L’area prefrontale dorso-mediale svolge un ruolo di monitoraggio rispetto alla violazione delle aspettative, attivandosi maggiormente quando l’esito di un evento è inatteso, soprattutto in contesti sociali; questa e altre strutture cerebrali sono parzialmente sovrapponibili ai network che supportano la **Teoria della Mente**[^3].
La Teoria della Mente rappresenta la capacità di comprendere intenzioni e stati emotivi altrui e sarebbe in grado di supportare la decisione in contesti di incertezza connotati socialmente.
Deficit nelle interazioni sociali fanno parte della triade sintomatologica che caratterizza i **disturbi dello spettro autistico**, patologie del neurosviluppo la cui eziopatogenesi è in parte ancora sconosciuta. Di certo sappiamo che il modello di riferimento è epigenetico, ossia l’interazione tra fattori genetici (es. anomalie nella struttura di alcuni cromosomi) e ambientali sottende l’espressione fenotipica (ossia come il disturbo si manifesta).

<h4><strong>👀 Teoria della Mente e Disturbi dello Spettro autisico: quali caratteristiche?</strong></h4>

 Secondo il modello attentivo, uno dei fattori che concorre al deficit della abilità sociali è l’attenzione, in particolare la capacità di 𝒓𝒊-𝒐𝒓𝒊𝒆𝒏𝒕𝒂𝒓𝒆 il focus attentivo in un punto diverso dello spazio rispetto alla posizione iniziale (disancoraggio)[^4].  
I **Frontal Eye Fields** (FEF, campi visivi frontali) dell’emisfero destro ricoprono un ruolo chiave nella modulazione del focus attentivo, suggerendo che una possibile ipoconnettività neurale a questo livello potrebbe sottendere una ridotta “elasticità attentiva”.

| ![FEF.jpg](/italian/post/image-test_files/brainASD.png) | 
|:--:| 

[^1]:Tomov, M. S., Truong, V. Q., Hundia, R. A., & Gershman, S. J. (2020). Dissociable neural correlates of uncertainty underlie different exploration strategies. Nature communications, 11(1), 2371. https://doi.org/10.1038/s41467-020-15766-z

[^2]:Dungan, J. A., Stepanovic, M., & Young, L. (2016). Theory of mind for processing unexpected events across contexts. Social cognitive and affective neuroscience, 11(8), 1183–1192. https://doi.org/10.1093/scan/nsw032

[^3]:Premack, D., & Woodruff, G. (1978). Does the chimpanzee have a theory of mind? Behavioral and Brain Sciences, 1(4), 515–526. https://doi.org/10.1017/S0140525X00076512

[^4]:Courchesne, E., Townsend, J., Akshoomoff, N. A., Saitoh, O., Yeung-Courchesne, R., Lincoln, A. J., James, H. E., Haas, R. H., Schreibman, L., & Lau, L. (1994). Impairment in shifting attention in autistic and cerebellar patients. Behavioral neuroscience, 108(5), 848–865. https://doi.org/10.1037//0735-7044.108.5.848