--- 
author: Federica Ragucci
date: "2021-12-10"
title: 💭 Coscienza e consapevolezza
thumbnail: /italian/post/image-test_files/escher.jpg
---

<h4><bold>❕ Coscienza e consapevolezza: quali differenze?</bold></h4>

*Coscienza* (consciousness) e *consapevolezza* (self-awareness) sono due termini spesso utilizzati come sinonimi ma afferenti, in realtà, a due concetti distinti.
Dal punto di vista delle neuroscienze la “coscienza” si contrappone al coma o al sonno (asleep), ad indicare una condizione di mancanza di uno stato di veglia necessario per elaborare le informazioni provenienti dall’ambiente circostante.
Lo stato di coscienza non implica necessariamente la presenza di consapevolezza[^1]: anche se la persona è nelle condizioni di esperire sensazioni, percezioni e pensieri, non è detto che ne sia effettivamente consapevole (aware).

<h4><bold>💭 Consapevolezza come porta per la metacognizione</bold></h4> 

Il concetto di consapevolezza è strettamente connesso a quello di 𝐦𝐞𝐭𝐚𝐜𝐨𝐠𝐧𝐢𝐳𝐢𝐨𝐧𝐞, definibile in modo informale come “pensare al fatto di pensare”, riferendosi alla capacità di comprendere e regolare la propria cognizione: la consapevolezza sta alla base del nostro funzionamento cognitivo e ci permette di selezionare attivamente le nostre capacità e riconoscere i nostri limiti[^2].

| ![monkey](/italian/post/image-test_files/monkeys.png) | 
|:--:| 

<h4><bold>🧠 Implicazioni neuropsicologiche: la demenza di Alzheimer</bold></h4>

Nel campo della neuropsicologia, si utilizza il termine 𝒂𝒏𝒐𝒔𝒐𝒈𝒏𝒐𝒔𝒊𝒂 per descrivere la mancanza di consapevolezza relativa ai propri deficit: nel caso della demenza di Alzheimer, l’anosognosia è un sintomo neurologico molto comune e si manifesta come la tendenza da parte della persona, specialmente in fase avanzata, a minimizzare o addirittura negare la presenza dei deficit cognitivo-comportamentali, non avendone piena consapevolezza.
La demenza di Alzheimer è una malattia neurodegenerativa caratterizzata da una progressiva atrofia cerebrale diffusa, dove i sintomi dell’anosognosia sarebbero correlati ad una diminuzione della materia grigia nelle zone prefrontali e temporo-mediali, aree notoriamente sottese alle funzioni esecutive[^3].


[^1]: Morin A. (2006). Levels of consciousness and self-awareness: A comparison and integration of various neurocognitive views. Consciousness and cognition, 15(2), 358–371. https://doi.org/10.1016/j.concog.2005.09.006

[^2]: Butzbach, M., Fuermaier, A., Aschenbrenner, S., Weisbrod, M., Tucha, L., & Tucha, O. (2021). Metacognition in adult ADHD: subjective and objective perspectives on self-awareness of cognitive functioning. Journal of neural transmission (Vienna, Austria : 1996), 128(7), 939–955. https://doi.org/10.1007/s00702-020-02293-w

[^3]: Valera-Bermejo, J. M., De Marco, M., Mitolo, M., McGeown, W. J., & Venneri, A. (2020). Neuroanatomical and cognitive correlates of domain-specific anosognosia in early Alzheimer's disease. Cortex; a journal devoted to the study of the nervous system and behavior, 129, 236–246. https://doi.org/10.1016/j.cortex.2020.04.026