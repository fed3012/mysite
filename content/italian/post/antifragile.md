---
author: Hugo Authors
aliases:
- posts
date: "2021-11-24"
title: Antifragilità 🧩 
thumbnail: /italian/post/image-test_files/kintsugi.png
---

> L’**antifragilità** va al di là della resilienza e della robustezza. Ciò che è resiliente resiste agli shock e rimane identico a se stesso, l’antifragile migliora.”
— <cite>Nassim Nicholas Taleb[^1]</cite>


<h4><bold>🧩 Il costrutto dell' antifragilità</bold></h3>

Nel suo libro *“Antifragile: Prosperare nel disordine”* (2012) Nassim Nicholas Taleb, matematico esperto in teoria della probabilità, approfondisce il tema della gestione del cambiamento e di risposta a situazioni di stress. Taleb apre una riflessione sul contrario di “fragile” soffermandosi sul concetto di “resilienza”, laddove un sistema resiliente viene descritto come capace di resistere alle sfide della vita mantenendosi sostanzialmente immodificato. Al contrario, per «**antifragilità**» Taleb intende la capacità di un sistema (inteso come persone, organizzazioni, etc.) di trarre vantaggio dalla volatilità, complessità ed incertezza degli eventi, identificabili nei cosiddetti **cigni neri**, superando se stessi e i propri limiti.  
Antifragile è chi risponde agli stressors traendone beneficio in termini di *crescita e spinta motivazionale*[^2]. 
La resilienza è una forma di adattamento, l’antifragilità non lo è necessariamente poiché non è un processo finito ma in continuo rinnovamento.

| ![broken.jpg](/italian/post/image-test_files/slide.png) | 
|:--:| 

Fu Giovenale nel I sec. D.C. a introdurre l’immagine del **cigno nero** con questa accezione, descrivendo un evento impossibile a verificarsi: *rara avis in terris, nigroque simillima cygno*, «uccello raro sulla terra, quasi come un cigno nero», troviamo scritto nelle Satire. E’ da considerare che i Romani non sapevano dell’esistenza dei cigni neri, dal momento che la loro scoperta è avvenuta solo nel 1697 nel continente australiano.
Un cigno nero è un evento *anomalo, di grande impatto, la cui probabilità di verificarsi è ricostruibile solo retrospettivamente all’accaduto*.

L’antifragilità è un costrutto psicologico che comprende **capacità di risposta, progettazione, definizione di obiettivi e identificazione delle proprie risorse e aree di miglioramento**: una persona antifragile non subisce né aspetta il cigno nero ma lo cerca attivamente per creare nuove opportunità di crescita.

[^1]:Taleb, N. N. (2012). Antifragile: Things that gain from disorder. New York: Random House. Chicago 
[^2]: Prospero-Garcia, O. E., Ruiz-Contreras, A. E., Morelos, J., Herrera-Solis, A., & Mendez-Díaz, M. (2021). Fragility of reward vs antifragility of defense brain systems in drug dependence. Social Neuroscience, 16(2), 145–152. https://doi.org/10.1080/17470919.2021.1876759